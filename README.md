
# Un modello per il trasferimento delle Performance Multimediali nel Dominio Digitale.
# Uno Studio di Caso: "Il Tempo Consuma" di Michele Sambin.
*Read this in other languages: [English](README.en.md).*


Progetto di Tesi di laurea Triennale per il recupero della performance multimediale _Il tempo consuma_ di Michele Sambin in collaborazione con il _Centro di Sonologia Computazionale_ (CSC) dell'Università di Padova.

## Sommario 

In questo lavoro si presentano i passi e gli strumenti utilizzati per il trasferimento
nel dominio digitale della performance multimediale dal vivo Il Tempo Consuma
di Michele Sambin.
Vengono approfonditi gli aspetti riguardanti il ruolo della tecnologia nello sviluppo
dell’opera originale, risalente al 1978, oltre alla ricerca artistica e tecnica per
la realizzazione del sistema utilizzato durante le performance con il videoloop. Si
passa quindi all’analisi degli elementi che compongono il sistema di elaborazione
digitale per il recupero dell’opera, introducendo inizialmente la composizione
hardware del sistema utilizzato. Successivamente vengono trattati i componenti
software realizzati tramite Max/MSP, ambiente di sviluppo grafico ad oggetti
utilizzato per la creazione di applicazioni di elaborazione musicale e multimediale.
Dopo una breve introduzione al linguaggio saranno trattate nel dettaglio
le componenti che hanno permesso la creazione del software utilizzato per la riproduzione.
Vengono quindi analizzati gli oggetti necessari per l’elaborazione
video tramite l’utilizzo dei componenti Jitter, gli oggetti utilizzati per la processazione
audio tramite MSP, e infine l’interfaccia implementata grazie al linguaggio
OSC per il controllo di alcuni parametri del progetto tramite controller esterno.
